<!DOCTYPE html>
<html lang="en">
    <head>
        <meta charset="utf-8">
        <title>МЕН</title>
        <link rel="stylesheet" href="topla_style.css">


    </head>

    <body>
        <div id="container">
            <div id="box">
                <h1>
                    ТОПЛА ВРЪЗКА
                </h1>
                <h5> или "По какво си  приличат гарванът и писалищната  маса?"

                </h5>

                <ul>  
                 
                    <li><button type="button" id="b8"><h3>топла връзка до </h3><br><h2 class="bold">МЕН</h2> </button> </li>
                    <li><button type="button" id="b9"><a href="Topla.html"><h3>топла връзка до </h3><br><h2 class="bold">ОСНОВНА СТРАНИЦА</h2> </a> </button> </li>

                </ul>

            <article>
                <p>Здравейте, казвам се Катерина. Родена  съм в 2ч сутринта на 19.10.1989г в гр. Бургас. 
                    На астролозите  вече всичко им се  изясни, но за  всички останали ще  поясня. ;) </p>
                <p>Интересувам се от всичко, което съществува и не съществува. Периодично ми изникват нови 
                    и нови теми, които занимават съзнанието ми. Понякога въпросите  са  повече от отговорите. 
                    Не мога да се огранича с една тема. Ограниченията са  хубаво нещо, когато трябва да  вземеш
                    решение, но не и когато става  въпрос за знание и информация. Реших, че е време да дам 
                    гласност на това, което ми се върти в главата. </p> 
                <p>Какво е  „топла  връзка”?  Откъде  идва? Идеята започна  да  се прокрадва в главата  ми още 
                    от 2013г. когато участвах в един  студентски  конкурс за  рисунка на тема „Топла  връзка”, 
                    който и спечелих. Бях много  щастлива за успеха, та  макар и  да  не  беше голям конкурс. 
                    И най-вече аз самата  изключително  много харесах работата си. Темата идваше от 
                    пространството  където щяха  да  бъдат изложени  всички  участващи  творби в състезанието  - 
                    топлата  връзка на  университета,  която  свързва два от корпусите му. Много тематично, нали!</p>
                <p>След кратко проучване из архивите на компютъра ми, си припомних, че рисунката  ми е отнела 
                    четири дни и две  нощи. В концепцията  за  идеята бях вложила  много  смисъл и  всичко  беше  
                    обосновано  и обвързано  с  темата  на  конкурса, като бях вплела в  посланието  и  всички  
                    студенти и преподаватели  в университета: „Както са  различни всички шарени полета, боядисани  
                    със студени отенъци на  цветовете, така са  различни  и всички студенти и преподаватели в 
                    университета. Но  между всички тях минава една топла  нишка, която се докосва до  всички различни  
                    парчета от пъзела и  обединява  всички  в  едно.” Това  беше основната  логика в произведението, 
                    въпреки че не успях да намеря точните думи, които  съм използвала тогава за конкурса.</p> 
                <p>По  аналогия на рисунката и темата, мисълта ме  заведе на  много  други  места и ми се  затвърди 
                    вярването, че  всичко е  свързано.  От най-малката  прашинка  на  земята до най-голямото животно, 
                    от всичко неодушевено в света до  всичко одушевено, от микроскопичния атом до безкрайния космос, 
                    всичко е свързано. И когато има  промяна  на едно  място, възниква промяна  навсякъде другаде. 
                    Всичко е свързано, следователно между всеки две неща от света  съществува  „топла  връзка”.</p>  
                <p>„По какво си  приличат гарванът и писалищната  маса?” Една от  загадките  на Луис Карол, която се  
                    оказва няма  и еднозначно измислен отговор,  дори и  от него  самия. Всъщност точният превод на 
                    оригиналния текст би звучал така „Защо гарванът прилича на писалищна  маса?”, но в моите  спомени  
                    се е  запазил първия превод. Този въпрос се беше загнездил в мислите ми и незнайно защо съм го 
                    запомнила. Но колко добре описва той зависимостите  между  нещата! Погледнато от друга страна 
                    колко различни отговори може да се получат от два на пръв поглед еднакви въпроса? Когато си 
                    задаваме въпроси и търсим отговорите, мисълта  започва да търси  логиката, топлата  връзка, която 
                    ще  свърже  въпроса с отговора. Когато не  си задаваме въпроси, няма и отговори, няма нищо.</p> 
                <p>Когато мисълта ми започна да свързва всички въпроси и теми, които ми се въртят в главата и се опита 
                    да  си подреди  пъзела от отговори, отново се сетих за конкурса „Топла връзка”, за картината „Топла  
                    връзка” и за топлата връзка между двата университетски  корпуса. И словосъчетанието „Топла  връзка” 
                    се появи отново като идеалната метафора, която може да  свърже  всичко.</p> 
                <p>И накрая реших че знанието трябва да е  споделено, за да има  смисъл от него. Така се появи – 
                    „Топла връзка” – място където ще търся логиката и  последователността на свързване между нещата. 
                    Кое откъде идва? Как? По какъв начин? Каква е логиката? Какъв е смисълът? Кой го интересува? Защо? 
                    Защото е важно да се задават въпроси, дори отговорите да бъдат открити след като  нас вече ни няма. 
                    И сега да направим един бърз тест за загрявка:</p> 
                <p>Каква е  топлата връзка между картината „Топла връзка” и математиката? </p>
  
                <p>˙акитаметам оп илумроф оген оп инасипзи с онталп оратс ухръв анавусиран е атанитраК</p>
                




            </article>
  


            </div>



        </div>



    </body>









</html>